KİŞİSEL VERİLERİN İŞLENMESİNE DAİR AYDINLATMA METNİ

SONMEZ LLC - Kişisel Verilerin Korunması Hakkında Bilgilendirme
Adres: 30 N Gould St Ste 28906 Sheridan, WY 82801, ABD
Şirket: SONMEZ LLC
Kişisel verilerinizin gizliliği ve güvenliği, SONMEZ LLC olarak en büyük önceliklerimizden biridir. Bu çerçevede, kişisel verilerin işlenmesi ve korunması konusunda Türkiye'de yürürlükte bulunan 6698 sayılı Kişisel Verilerin Korunması Kanunu ("KVKK") ve ilgili yönetmelik, tebliğ ve kurul kararlarına uyum sağlamayı taahhüt ediyoruz. Amacımız, sizlere kişisel verilerinizin nasıl işlendiği, hangi amaçlarla toplandığı ve bu verilere ilişkin haklarınız hakkında net bilgi sunmaktır.
KVKK'nın 3. maddesinin 1. fıkrasının (d) bendi uyarınca, kişisel veri, kimliğinizi belirleyen veya belirlenebilir kılan her türlü bilgi olarak tanımlanmaktadır. SONMEZ LLC olarak, işlediğimiz kişisel veriler, bunların işlenme amaçları, hangi taraflara aktarılabileceği, toplanma yöntemi, işlenmesinin hukuki dayanakları ve kişisel verilerinize ilişkin haklarınız hakkında sizi bilgilendiriyoruz.
Kişisel verilerinizin güvenliğini sağlamaya yönelik önlemler hakkında bilgi edinmeniz, haklarınızı korumanız açısından oldukça önemlidir. Bu nedenle, lütfen aşağıdaki aydınlatma metnini dikkatlice okuyun ve veri işleme süreçlerimize dair daha fazla bilgi edinin.


Veri İşleme Tanımı:
Kişisel veri işleme, 6698 sayılı Kişisel Verilerin Korunması Kanunu'nun 3. maddesinin 1. fıkrasının (e) bendinde şu şekilde tanımlanmaktadır: “Kişisel verilerin tamamen veya kısmen otomatik yollarla ya da bir veri kayıt sisteminin parçası olmak koşuluyla manuel olarak elde edilmesi, kaydedilmesi, saklanması, muhafaza edilmesi, değiştirilmesi, düzenlenmesi, açıklanması, aktarılması, devralınması, erişilebilir hâle getirilmesi, sınıflandırılması ya da kullanımının engellenmesi gibi işlemler.” Bu tanım doğrultusunda, kişisel verileriniz yalnızca bu metinde belirtilen amaçlar doğrultusunda işlenecek olup, farklı amaçlar için kullanılmaları kesinlikle söz konusu olmayacaktır.

Bu tanımlamaların ardından belirtmek isteriz ki, SONMEZ LLC olarak ilgili yasal mevzuatta veya şirket politikalarında meydana gelebilecek değişiklikler nedeniyle, bu bilgilendirme metninde güncelleme veya değişiklik yapma hakkımız saklıdır.

A)Kişisel Verilerin İşlenme Amacı :
Müşteriler, müşteri adayları, içerik üreticileri, sosyal medya etkileyicileri ve internet sitemizi ziyaret eden kullanıcılar tarafından şirketimize sağlanan kişisel veriler; şirketimiz ve bağlı kuruluşlarımız tarafından şu amaçlarla işlenmektedir: e-posta, SMS, MMS, Instagram, WhatsApp, Facebook, TikTok, YouTube, LinkedIn ve benzeri iletişim araçları aracılığıyla veri sahipleriyle iletişim kurmak; şirketimiz ve bağlı işletmeler hakkında bilgilendirme yapmak; satış ve pazarlama faaliyetlerini yürütmek; istatistiki analizler yapmak; CRM (Müşteri İlişkileri Yönetimi) süreçlerini yönetmek; teklif sunmak; çağrı merkezi ve sosyal medya etkileyicileriyle yapılan telefon görüşmelerini kaydetmek suretiyle hizmet kalitesini değerlendirmek ve iletişim güvenliğini sağlamak; taraflar arasında yapılan görüşme, üyelik ve sözleşmelerin gerektirdiği görevleri yerine getirmek; ürün ve hizmetleri iyileştirmek; elektronik ticari iletiler göndermek; kurumsal iletişim, etkinlik ve davetler düzenlemek ve bu konularda bilgilendirmelerde bulunmak; bilgi işlem süreçlerini izlemek; finansal yükümlülükleri yerine getirmek; veri sahiplerinden, resmi kurum ve kuruluşlardan gelen talepler ve şikayetleri değerlendirmek; yasal gereklilikleri karşılamak; resmi ve özel denetim, inceleme ve raporlama işlemlerini yürütmek.

Bu işlemler, 6698 sayılı Kişisel Verilerin Korunması Kanunu’nun (KVKK) 4., 5. ve 6. maddelerine uygun olarak gerçekleştirilir. Kişisel verileriniz, ilgili amaçlarla bağlantılı, sınırlı ve ölçülü bir şekilde işlenmekte olup, doğru ve gerektiğinde güncel tutulmaktadır.
 
B)Kişisel Verilerinizin Toplanması ve Paylaşılması :
Bizlere sağladığınız kişisel veriler (TC kimlik numarası, pasaport numarası, ad-soyad, telefon numarası, adres, e-posta bilgileri, sosyal medya hesap bilgileri, ürettiğiniz sesli ve görsel içerikler, videolar, banka bilgileri), Instagram, WhatsApp, e-posta, e-posta bültenleri, Google ve Microsoft formları ve Google elektronik tabloları aracılığıyla toplanmaktadır. Bu kişisel veriler, iş birliği yaptığımız markalar, diğer içerik üreticileri ve şirket çalışanları ile paylaşılabilir. Ayrıca, paylaştığınız kişisel veriler, Google, Yandex, Trello, WhatsApp, Microsoft, Facebook, çalışanlarımızın kişisel bilgisayarları ve telefonları, Mailchimp, Azure, iCloud gibi elektronik platformlarda güvenli bir şekilde saklanmaktadır.

C)Kişisel Verilerinizin Aktarılması ve Kullanımı :
Tarafımıza ilettiğiniz kişisel veriler, yalnızca yukarıda belirtilen işleme amaçları doğrultusunda ve sınırlı olarak kullanılacaktır. Bu veriler, içerik üreticilerle Instagram, WhatsApp gibi platformlar üzerinden iletişim kurularak anlaşmaya varılması halinde; şirketimizin iştirakleri, bağlı işletmeleri, topluluk şirketleri, iş ortakları, müşterileri, hissedarları, yetkili kamu kurum ve kuruluşları, idari ve yasal merciler, özel hukuk tüzel kişileri, iş ilişkisi içinde olduğumuz tüzel ve gerçek kişiler, kargo firmaları, finansal, muhasebe ve hukuki işlemler için iş birliği yaptığımız ortaklarımız, çözüm ortaklarımız, tedarikçilerimiz, veri saklama hizmeti aldığımız yurt içi ve yurt dışı kuruluşlar, altyapı düzenlemelerinde birlikte çalıştığımız yurt içi ve yurt dışı firmalar, danışmanlık aldığımız diğer hizmet sağlayıcılar ile paylaşılabilir. Kişisel verileriniz, 6698 sayılı KVKK’nın 8. ve 9. maddelerine uygun olarak yurt içinde ve yurt dışında işlenebilir ve aktarılabilir.

Ayrıca, çalıştığımız markalar, üretmiş olduğunuz görsel, sesli ve video içeriklerinizi onayladıktan sonra, bu içerikleri kendi sosyal medya platformlarında, web sitelerinde ve diğer dijital yayın mecralarında paylaşma hakkına sahiptir.

D)Kişisel Verilerinizin İşlenmesi ve Toplanması :
Bizlerle paylaştığınız kişisel veriler, bu aydınlatma metninde belirtilen 6698 sayılı Kişisel Verilerin Korunması Kanunu’nun (KVKK) 5. maddesi uyarınca belirlenen veri işleme amaçlarına uygun olarak işlenmektedir. Kişisel verileriniz, kanunlarda açıkça öngörülen durumlarda, veri sahibinin alenileştirdiği hallerde, hukuki yükümlülüklerimizin yerine getirilmesi amacıyla, temel hak ve özgürlüklerinize zarar vermemek kaydıyla şirketimizin meşru menfaatlerinin korunması için veya bir hakkın tesisi, kullanılması ya da korunması gereken durumlarda işlenir. Ayrıca, tarafı olduğumuz sözleşmelerin kurulması veya ifası nedeniyle doğan hukuki gereklilikler doğrultusunda; fiziken ya da elektronik ortamda doldurulan başvuru formları, akdedilen sözleşmeler, web sitesi, sosyal medya hesapları, elektronik posta yazışmaları ve veri entegrasyonu yoluyla, sözlü, yazılı veya görsel olarak toplanmakta ve elde edilmektedir.

E)Kişisel Veri Sahibi Olarak Haklarınız :
6698 sayılı Kişisel Verilerin Korunması Kanunu'nun (KVKK) 11. maddesi kapsamında, bizlere başvurarak paylaştığınız kişisel verilerinizle ilgili çeşitli haklara sahipsiniz. Bu haklar şunlardır:

Kişisel verilerinizin işlenip işlenmediğini öğrenme,
Kişisel verileriniz işlenmişse, buna dair bilgi talep etme,
Verilerinizin işlenme amacını ve bu amacın yerine getirilip getirilmediğini öğrenme,
Kişisel verilerinizin yurt içinde veya yurt dışında kimlere aktarıldığını öğrenme,
Eksik veya yanlış işlenmiş kişisel verilerin düzeltilmesini talep etme,
KVKK’nın 7. maddesi uyarınca, işlenme sebeplerinin ortadan kalkması halinde kişisel verilerinizin silinmesini, yok edilmesini veya anonim hale getirilmesini talep etme,
Eksik veya yanlış verilerin düzeltilmesi ya da silinmesi gibi işlemlerin, verilerin aktarıldığı üçüncü kişilere bildirilmesini talep etme,
Kişisel verilerin münhasıran otomatik sistemler aracılığıyla analiz edilerek aleyhinize bir sonucun doğması halinde bu sonuca itiraz etme,
Kişisel verilerinizin Kanuna aykırı olarak işlenmesi sebebiyle zarara uğramanız durumunda, uğradığınız zararın giderilmesini talep etme.

F)Veri Sahibi Olarak Haklarınızı Kullanma Yöntemleri :
Veri sahibi olarak, 6698 sayılı Kişisel Verilerin Korunması Kanunu’nun (KVKK) 13/1. maddesi ve ilgili yönetmeliklere uygun olarak taleplerinizi, daha önce tarafımıza bildirdiğiniz ve sistemimizde kayıtlı olan e-posta adresinizi kullanarak hello@uretio.com adresine Türkçe dilinde iletebilirsiniz.

Başvuru yaparken, başvurunuza ilişkin gerekli bilgi ve belgeleri ekleyerek aşağıdaki bilgileri tarafımıza iletmeniz gerekmektedir:

Ad ve soyad, başvuru yazılı yapılıyorsa imza,
Türkiye Cumhuriyeti vatandaşları için T.C. kimlik numarası; yabancı uyruklular için pasaport numarası veya varsa kimlik numarası,
Tebligat için geçerli adres (ikametgah veya iş yeri adresi),
Varsa, bildirim için kullanılacak e-posta adresi, telefon veya faks numarası,
Talep konusuna dair detaylar.
Bu bilgileri eksiksiz bir şekilde iletmeniz, taleplerinizin değerlendirilmesi ve sonuçlandırılması açısından önemlidir.

G)Başvuruların Değerlendirilmesi ve Sonuçlandırılması :
Veri sahipleri olarak yapmış olduğunuz başvurular, etkin, hukuka ve dürüstlük ilkelerine uygun olarak ele alınmaktadır. Bu süreçte, her türlü idari ve teknik önlem tarafımızca alınmış durumdadır. Başvurunuz sonucunda talebiniz ya kabul edilir ya da gerekçeli olarak reddedilir. Başvurular en kısa sürede, ancak en geç 30 gün içerisinde ücretsiz olarak sonuçlandırılacak ve başvurunuzun sonucu, tarafınıza iletilen e-posta adresine detaylı bir şekilde bildirilecektir.

Eğer başvurunun işlenmesi ek bir maliyet gerektirirse, 6698 Sayılı Kişisel Verilerin Korunması Kanunu’nun 13. maddesi ve Veri Sorumlusuna Başvuru Usul ve Esasları Hakkında Tebliğ’in 7. maddesi gereğince belirlenmiş ücret talep edilebilir. Başvurunuzun kabul edilmesi durumunda, talep ettiğiniz işlem en kısa sürede yerine getirilir ve sonuç hakkında bilgilendirilirsiniz.